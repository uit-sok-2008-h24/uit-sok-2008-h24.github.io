{% include top-box.html %} <!-- Kode for å inkludere boksen på toppen av siden. Se _config.yml for å gjøre endringer. -->
{% include navbar.html %} <!-- Kode for navigasjonsmeny. Se navbar.html for å gjøre endringer. -->
<!-- Gjør endringer under her -->

# Utfordring 1
## Generell informasjon
- Innleveringen skal skje individuelt
- **Fristen for innlevering er den 20. september kl. 16:00**
- Innleveringen kan gi maks tre poeng 
- For å kvalifisere til poeng må dere ha prøvd å løse alle oppgavene. Innleveringer med blanke svar vil ikke bli evaluert.
- De ulike deloppgavene teller nødvendigvis ikke likt til totalpoeng.
- Oppgaven skal leveres inn skriftlig i Canvas.
- **NB! Filen skal ha navn med følgende struktur: kandidatnrstudent1_utf1.pdf (eller docx)**
- Oppgaven skal leveres som word-fil eller pdf-fil. Filer som ikke er rendret vil behandlet som blank innlevering.
- Koden skal leveres i et separat dokumentet (qmd-fil er ok) eller som appendiks til oppgaven.
- Bruk av KI skal rapporteres i en appendiks til oppgaven. Sjekk at eventuelle lenker fungerer.
- Du vil få mulighet å jobbe med oppgavene på et utfordringsseminar knyttet til temaet. Foreleseren på kurset vil være tilstede for å svare på spørsmål. 

## Førberedelser og støtte

Litteratur:

- Barr. Kapittel 3, 4 og 9-11
- Boeri og van Ours. Kapittel 7

[Forelesningsnotater](forelesninger.md#f_t1)

[Videoer](video.md#v_t1)

## Oppgaver
### Utfordring 1.1

* Statistisk Sentral Byrå (SSB) har [data](https://data.ssb.no/api/v0/no/table/04544/) (tabell 04544) som viser gjennomsnittlig antall arbeidstimer blant menn og kvinner i Norge. Bruk disse dataene for å vise **empiriske kjønnsforskjeller i valg av arbeidstimer for menn og kvinner**. Forklar dine empiriske observasjoner **ved bruk av økonomisk teori**. Din forklaring skal inneholde grafisk illustrasjon av teorien. NB: i denne oppgaven skal du fokusere på forskjeller mellom menn og kvinner.  
* [Dette datasettet](https://github.com/uit-sok-2008-h24/uit-sok-2008-h24.github.io/blob/main/assets/women.csv) inneholder informasjon om generøsiteten av foreldrepermisjonsordninger og mødres yrkesdeltakelse i 24 OECD land i 2021. For å gjøre ulike lands rettigheter sammenlignbare presenteres permisjonsordningenes gunstighet ved hjelp av «full rate equivalent» (**tot_full_rate = uker med 100% støtte**), hvilket tilsvarer foreldrepermisjonens varighet i uker multiplisert med utbetalingssats i prosent av gjennomsnittlig inntekt. **Bruk datasettet til å lage to diagrammer som viser sammenhengen mellom lengde på betalt foreldrepermisjon og yrkesdeltakelse blant kvinner**. I det ene diagrammet skal du bruke data som beskriver sysselsetting blant kvinner med barn i alderen 0-2 år (**fem_emp_rate_0_2**), og det andre skal du bruke data på kvinner med barn i alderen 6-14 år (**fem_emp_rate_6_14**). Diskuter, basert på disse diagrammene og økonomisk teori, følgende påstand: «Gunstige permisjonsordninger ved fødsel sikrer høy yrkesdeltakelse blant kvinner på lang sikt». 
* Forklar hvorfor høy yrkesdeltakelse blant norske kvinner og høye barnetall er viktig for at den norske velferdsmodellen skal være økonomisk bærekraftig.

### Utfordring 1.2

I en tid med økende helsetjenestekostnader og begrensede offentlige budsjetter vurderer mange europeiske land økte egenandeler som et verktøy for å påvirke etterspørselen etter helsetjenester og redusere atferdsrisiko. Sammenligning av nivåene av brukerbetaling (egenandel) for ulike helsetjenester mellom land kan gi innsikt i hvordan brukerbetaling påvirker forbruket av helse-tjenester. Bruk OECD-datasettene på [legekonsultasjoner](https://data-explorer.oecd.org/vis?lc=en&pg=0&tm=doctor%20consultations&snb=44&vw=tb&df[ds]=dsDisseminateFinalDMZ&df[id]=DSD_HEALTH_PROC%40DF_CONSULT&df[ag]=OECD.ELS.HD&df[vs]=1.1&dq=....OC221.............CIP&pd=2019%2C2019&to[TIME_PERIOD]=false) og [egenandeler](https://data-explorer.oecd.org/vis?fs[0]=Topic%2C1%7CHealth%23HEA%23%7CHealth%20expenditure%20and%20financing%23HEA_EXP%23&pg=0&fc=Topic&bp=true&snb=4&vw=tb&df[ds]=dsDisseminateFinalDMZ&df[id]=DSD_SHA%40DF_SHA&df[ag]=OECD.ELS.HD&df[vs]=1.0&dq=.A.EXP_HEALTH.PT_EXP_HLTH.HF3.._T.._T...&pd=2019%2C2019&to[TIME_PERIOD]=false) for år 2019 i din besvarelse. 
* Lag et punktdiagram (scatterplot) som viser sammenhengen mellom andelen av egenbetalinger (på x-aksen) og legekonsultajoner pr. innbygger i europeiske land.  Forklar sammenhengen mellom variablene du ser i figuren og gjør også rede for om det er korrelasjon mellom variablene i dette datasettet.
* Forklar grafisk hvordan økt egenbetaling påvirker helsetjenesteforbruk og øker effektiviteten **ved å bruke økonomisk teori om atferdsrisiko** du har lært på kursets forelesninger og videoforelesninger.


### Evaluering av utfordringer
Utfordringene blir bedømt i henhold til regelen i Tabell 1. Det vil være mulig å få halve og hele poeng på utfordringene. Hver innlevering kan gi maks tre poeng.

**NB: Hver utfordring består av flere deloppgaver. Alle deloppgavene må besvares. Hvis minst én av deloppgavene ikke er besvart, eller er besvart svært ufullstendig eller feilaktig, er det fullt mulig å få null poeng på innleveringen.**

**Tabell 1.** Regel for poengsetting av innleveringsoppgaver
<table>
  <tr>
    <th>Poeng</th>
    <th>Beskrivelse</th>
  </tr>
  <tr>
    <td>3</td>
    <td>
      <ul>
        <li>Oppgaven inneholder korrekte eller veldig nært korrekte løsninger på alle deloppgaver.</li>
        <li>Dersom det er feil og mangler, er disse små og uviktige.</li>
        <li>Oppgaven er veldig godt skrevet og strukturert, og det er veldig enkelt å lese oppgaven og forstå innholdet.</li>
        <li>Du viser at du har veldig god forståelse for hva du har gjort.</li>
      </ul>
    </td>
  </tr>
  <tr>
    <td>2</td>
    <td>
      <ul>
        <li>Oppgaven inneholder løsninger på alle deloppgaver, og de fleste løsningene er korrekte eller veldig nært korrekte.</li>
        <li>Det er noen feil i noen løsninger, men disse er ikke fundamentale (vitner ikke om store mangler i forståelse).</li>
        <li>Oppgaven er godt skrevet og strukturert, og det er enkelt å lese oppgaven og forstå innholdet.</li>
        <li>Du viser at du har god forståelse for hva du har gjort i de fleste oppgavene. Det er ikke tegn på at du har alvorlige mangler i forståelse.</li>
      </ul>
    </td>
  </tr>
  <tr>
    <td>1</td>
    <td>
      <ul>
        <li>Oppgaven inneholder løsninger på alle deloppgaver, men...</li>
        <li>Noen av løsningene har feil som vitner om alvorlig mangel i forståelse, eller...</li>
        <li>Det er vanskelig å lese og forstå hva du har gjort.</li>
      </ul>
    </td>
  </tr>
  <tr>
    <td>0</td>
    <td>
      <ul>
        <li>Oppgaven mangler løsninger på noen oppgaver, eller...</li>
        <li>Flere av løsningene vitner om alvorlige mangler i forståelse.</li>
        <li>Det går ikke an å følge hva studentene gjør og hvorfor, eller...</li>
        <li>Kode og/eller bruk av KI blir ikke gjort rede for.</li>
      </ul>
    </td>
  </tr>
</table>

### Plagiat og juks

Det er tillatt å arbeide med oppgavene sammen med andre. Hver enkelt student skal likvel skrive og levere inn sine utfordringer individuelt. Med andre ord må hver enkelt student produsere sin egen tekst, figurer, koder og så videre. Det er ikke lov å levere inn helt eller nesten identiske oppgaver. Det er altså ikke lov å kun bytte ut noen ord i sin innlevering. Vi bruker URKUND for å sjekke for plagiering. Vi er bevisst på at oppgavene vil være relativt lik og vil ta høyde for dette når vi evaluerer resultatene fra URKUND. 

### Bruk av kunstig intelligens (KI)
Hver innlevering **skal** inneholde en deklarasjon om bruk av KI. Deklarasjonen skal settes inn i et appendiks til oppgaven. **Du må ha med deklarasjonen selv om du ikke har brukt KI**.

Dersom du bruker kunstig intelligens for å løse oppgaven skal du oppgi hvilken KI du brukte. Du må også gjøre rede for de spørsmål du stilte til KI:n, hvilket svar du fikk, og i hvilken grad du endret svaret/koden fra KI:n. Redegjørelsen skal leveres som et appendiks til oppgaven. **Dersom du ikke gjør rede for ditt bruk av KI, vil oppdekket bruk anses som juks**. Du er selv ansvarlig for å sjekke innholdet i besvarelsen fra KI-verktøyet (ikke alt er riktig!), og du må passe på at besvarelsen din flyter godt (det vil trekke ned dersom sensoren ser tydelige forskjeller mellom egen tekst og tekst som er generert av KI).

### Tips og triks for hvordan du skriver en god besvarelse

#### Generelle tips

1. Skriv kortfattet og tydelig
2. Gå gjennom språket. Oppgaven skal skrives på godt akademisk språk, ikke i taleform.
3. Ha samme inndeling på ditt svar som det er i oppgaven.
4. Det er lov å bruke bilder på håndtegnede grafer og ligninger men jeg anbefaler å prøve å lage både ligninger og grafer digitalt. Hvis du bruker håndtegnede grafer eller ligninger, se til at både grafen i seg selv, og bildet av grafen er svært tydelig. Hvis jeg ikke kan se hva grafen viser kan jeg ikke gi poeng. 
5. Definere dine symboler hvis du bruker andre symboler enn de vi bruker under kurset.
6. Referere i teksten til de symboler som du analyserer, og beskriv dem i ord. F eks, en økning i arbeidstilbudet ($L^s$) fører til at…
7. Forklare dine ligninger og utledninger. Det er viktig at det går å følge dine utledninger og beregninger. 
8. Gi alltid samfunnsøkonomisk forklaring til dine svar. Det å skrive "Kurven skifter og vi går fra A til B" er ikke tilstrekkelig. Du skal forklare mekanismene i samfunnsøkonomiske termer, f eks.; "Hvis innvandringen øker vil dette føre til at mengden arbeidere som er villige til å jobbe til en gitt timelønn øker, arbeidstilbudet ($L^s$) øker. Ved likevektslønna $w_0$ finnes det nå arbeidere som ønsker jobb men som ikke har jobb. Dette fører til en press ned på lønna. Når lønna synker finnes det flere bedrifter som er villige å ansette. Sysselsettingen øker. Den nye likevektslønna gis av $w_1$. Sysselsettingen i den nye likvekten gis av $L_1$" 

#### Format
Du velger selv i hvilket format du ønsker å lage oppgaven. Det er lov å bruke Word, eller andre standard ordbehandlingsprogrammer. Dersom du ønsker å skrive oppgaven i Quarto finner du støtte til dette [her](https://quarto.org/).

#### Ligninger
Det er mulig å skrive ligninger i Quarto og de fleste ordbehandlingsprogrammer.  

#### Figurer og grafer
Det går an å lage figurer ved bruk av en rekke verktøy, f.eks RStudio og Python. Det er lov å tegne figurer i ved bruk av f.eks Word eller Power-point. Vår erfaring er at Power-point er bedre enn Word. Når du har laget en graf i Power-point kan du enten lagre denne som et bilde ved å høyre-klikke på den, eller kopiere den direkte og lime inn den som et bilde (lime inn spesial) i Word.

#### Tabeller
Det går an å lage tabeller ved bruk av en rekke verktøy, f.eks. Excel, Python og R. Det går å kopiere tabeller fra Excel og R og lime inn i Word. Hvis du er flink i f eks LaTeX så går det å skrive kode i R som lager TeX filer. 

#### Referanser
Hvis du bruker materiale utenfor pensum skal du bruke referanser, både i teksten, og i en referanseliste. Referanser i tekst skal inneholde etternavn på forfatter og år. Hvis det er flere enn to forfatter er det lov å bruke «et al». Det finnes to forskjellige måten å skrive referanser i tekst. Iblant henviser vi til en studie i teksten, f eks at Acemoglu et al (2001) fant at land en signifikant lenke mellom kolonial historie og nåværende økonomisk vekst. Et annet måte er å skrive at det ser ut å va en lenke mellom kolonial historie og nåværende økonomisk vekst (Acemoglu et al, 2001). Lengst ned i dokumentet skriver du en referanseliste. I Tabell 2 her nede ser du hvordan du refererer til ulike typer av skrevet materiale. 
 
**Tabell 2.** Referanser

| Type                             | Referanse |
|----------------------------------|-----------|
| Vitenskapelige artikler og working-papers | Acemoglu, D., Johnson, S., and Robinsom, J. (2001). The Colonial Origins of Comparative Development: An Empirical Investigation. *American Economic Review*, 91(5), pp. 1369-1401 |
| Bøker                            | Lucas, R. E. (1976). Econometric Policy Evaluation: A Critique, in Brunner, K., and Metzer, A (eds), *The Phillips Curve and Labor Markets*, Carnegie Rochester Conference Series, New York, North Holland, pp. 19-46 |
| Artikler i aviser                | Weisman, J. (2015). Deal Reached on Fast-Track Authority for Obama on Trade Accord. *The New York Times*, p.A1 |
| Artikler fra Internett           | Messer, L. (2015). 'Fancy Nancy' Optioned by Disney Junior. [online] ABC News. Available at: [http://abcnews.go.com/Entertainment/fancy-nancy-optioned-disney-junior-2017/story?id=29942496#.VRWbWJwmbs0.twitter](http://abcnews.go.com/Entertainment/fancy-nancy-optioned-disney-junior-2017/story?id=29942496#.VRWbWJwmbs0.twitter) (Accessed 31 Mar. 2015)|

{% include top-box.html %} <!-- Kode for å inkludere boksen på toppen av siden. Se _config.yml for å gjøre endringer. -->
{% include navbar.html %} <!-- Kode for navigasjonsmeny. Se navbar.html for å gjøre endringer. -->
<!-- Gjør endringer under her -->

# Muntlig eksamen

## Tid for eksamen
Datoene for den muntlige eksamenen er **<span style="color:OrangeRed;">26. november - 28. november (uke 48)</span>**. 

## Tidsskjema for muntlig eksamen

Tidsskjemaet for muntlig eksamen blir publisert på Canvas seinest 15. november.

**Eksamen starter på det klokkeslett som blir angitt i skjemaet. Vi ønsker at dere er på plass minst fem minutter før eksamen starter**.

### Bytte av tid
Det er lov å bytte tidspunkt om det er absolutt nødvendig, men... 
* Dere må selv finne en person å bytte med (vi vil ikke ordne med bytter til dere).
* Dere må få byttet godkjent av denne personen
* Dere må gi oss beskjed via e-post om byttet (med hvem og hvilke tidspunkter det gjelder) **seinest fredag 22. november kl 12:00**.

## Opplegg
Den muntlige eksamen er delt opp i to hoveddeler.

### Del 1
I den første delen skal du besvare to generelle spørsmål. Du vil ha totalt **ti minutter** til å presentere svar til disse spørsmålene.
1. **Hva er den nordiske modellen for noe (mål, grunnpilarer, og fundamenter)?**
* *Instruksjon*: I denne delen av eksamen skal du beskrive de viktigste delene av den nordiske modellen, og sammenhengen mellom disse delene.
* Maks poeng: 2 poeng.
* Foreslått tidsbruk: 2 minutter. 
2. **Hvilke er de samfunnskonomiske teoretiske argumentene for den nordiske modellen?**
* *Instruksjon*: Her skal du først forklare hvordan og under hvilke forutsetninger markedet selv kan oppnå målene til den nordiske modellen. Du skal deretter beskrive teoretiske argumenter til hvorfor private markeder likevel kanskje ikke klarer å oppnå disse målene (det vil si, hvorfor det trengs offentlige inngrep). Du skal ta opp teoretiske samfunnsøkonomiske argumenter knyttet både til effektivitet og rettferdighet.
* Maks poeng: 4 poeng.
* Foreslått tidsbruk: 8 minutter.

Etter din presentasjon vil sensorene kunne stille spørsmål til presentasjonen din.

### Del 2
I den andre delen vil du få to tilfeldig trukne spørsmål. Spørsmålene blir trukne fra listen av spørsmål her under. Spørsmålene er knyttet til forskjellige temaer. Du kan få et spørsmål fra et tema og et annet spørsmål fra et helt annet tema. 

* *Instruksjon*: Husk å knytte din besvarelse både til økonomisk teori, og til den nordiske modellen. 

* Maks poeng: 6 poeng.
* Tid: 10 minutter

### Temaer og spørsmål

#### Tema 1. Høy yrkesdeltakelse og den nordiske modellen
1.	Forklar hvordan familiepolitikk kan bidra til å støtte høy yrkesdeltakelse. Gi minst et eksempel på et familiepolitisk tiltak og bruk økonomisk teori til å forklare.
2.	Forklar hvordan offentlig finansierte helsetjenester bidrar til å støtte høy yrkesdeltakelse i den nordiske modellen. Bruk samfunnsøkonomisk teori til å diskutere utfordringer knyttet til offentlig helseforsikring. 
3.	Bruk økonomisk teori til å forklare de samfunnsøkonomiske effektivitetsargumentene bak offentlig finansiert utdanning.  Forklar også hvordan offentlig finansiert utdanning kan bidra til å nå målene i den nordiske modellen

#### Tema 2. Et organisert arbeidsliv og den nordiske modellen
1.	Beskriv rollen til fagforeninger og arbeidsgiverorganisasjoner som sentrale aktører i det organiserte arbeidslivet i den nordiske modellen. Hvordan fremmer de arbeidstakernes interesser og sikrer samtidig økonomisk effektivitet? Knytt diskusjonen din til økonomisk teori.
2.	Bruk økonomisk teori til å forklare hvordan sterke fagforeninger kan påvirke bedrifters konkurranseevne og kostnader i den nordiske modellen. Hvordan kan dette representere en utfordring for den nordiske modellen, spesielt i en globalisert økonomi?
3.	Organisasjonsgraden i Norden er relativt høy, men det er likevel ganske store forskjeller i organisasjonsgrad i ulike grupper. Gi eksempler på forskjeller i organisasjonsgrad i ulike grupper og bruk økonomisk teori til å forklare på hvilken måte kan dette være en utfordring for den nordiske modellen? 

#### Tema 3. Inntektssikring og den nordiske modellen
1.	Forklar hvorfor arbeidsledighetstrygd er en sentral del av den nordiske modellen, og hvilke disinsentiveffekter som er knyttet til arbeidsledighetstrygd. Knytt diskusjonen din til samfunnsøkonomisk teori.
2.	Forklar hvorfor sosialforsikring (inntektssikring) er en sentral del av den nordiske modellen. Bruk samfunnsøkonomisk teori til å forklare hvilke disinsentiveffekter som er knyttet til sosialforsikring.

#### Tema 4. Framtiden og den nordiske modellen
1.	Forklar hvordan innvandring både kan være sentral for å øke bærekraften til den nordiske modellen, og skape utfordringer for bærekraften til modellen. Knytt diskusjonen din til safunnsøkonomisk teori. 
2.	Forklar hvordan teknologisk utvikling både kan være sentral for å øke bærekraften til den nordiske modellen, og skape utfordringer for bærekraften til modellen. Knytt diskusjonen din til safunnsøkonomisk teori. 

## Regler
Presentasjonen skal være muntlig. Det vil finnes en whiteboard og penner i rommet slik at dere kan tegne på tavla om det er behov for dette. 

Det er *ikke* lov å ha en presentasjon med lysbilder. 

Det er lov å ha med maks **ett A4-ark** (**NB! Håndskreven tekst bare på én side**) med "huskeknagger" (et cheat sheet) som hjelper dere å huske hva dere ønsker å ta opp.

Det er *ikke* lov å lese direkte fra notater. Dere må snakke "fritt" på den muntlige eksamen.

## Evaluering
Andrea Mannberg og Mikko Moilanen er sensorer på den muntlige eksamen. Opplegg og evalueringskriterier til den muntlige eksamen har blitt godkjent av ekstern sensor i forvei. 

Den muntlige eksamen kan maksimalt gi 12 poeng. Poengsettingen vil skje i henhold til regelen i Tabell 1

**Tabell 1.** Regel for poengsetting muntlig eksamen


|   Poeng               | Karakter |Beskrivelse |
| --------------------- |--------- | ----------- |
| 9 - 12 poeng | A og B |**Svært god besvarelse**. Presentasjonen dekker alle sentrale temaer knyttet til de to hovedspørsmålene, og er i tråd med økonomisk teori. OG Kandidaten klarer å svare på alle eller nesten alle spørsmål fra sensorene, uten hjelp. OG Svarene viser at kandidaten har svært god økonomisk forståelse for sentrale temaer og konklusjoner fra kurset. OG Dersom svarene inneholder feil og mangler, er disse små og få. |
| 4 - 8 poeng | C og D |**Tilstrekkelig god besvarelse**. Presentasjonen dekker de fleste sentrale temaene knyttet til de to hovedspørsmålene, og er i tråd med økonomisk teori. OG Kandidaten klarer å svare på de fleste spørsmålene fra sensorene. OG Svarene viser at kandidaten har god økonomisk forståelse for sentrale temaer og konklusjoner fra kurset. OG Mangler og feil i besvarelsen er ikke fundamentale.|
| 0 - 3 poeng | E og F | **Ikke tilstrekkelig god besvarelse**. Presentasjonen mangler FLERE sentrale temaer knyttet til de to hovedspørsmålene. ELLER: Kandidaten KLARER IKKE å besvare spørsmål fra sensorene, eller klarer kun å svare med mye hjelp fra sensorene. ELLER: Svarene viser mangelfull økonomisk forståelse for sentrale temaer og konklusjoner fra kurset. Besvarelsen mangler flere sentrale temaer og/eller konklusjoner ELLER: Besvarelsen inneholder fundamentale feil. |



